# Creazione Automatica di Test
In questo progetto dovrà essere creato un applicativo che permetta di creare automaticamente dei test.
L’idea è quella di dare la possibilità ad un docente di inserire determinate domande o problemi, compresi di tipo di materia e livello di difficoltà, ed in seguito selezionare indipendentemente o in maniera casuale un numero di domande da inserire in un test che deve essere autogenerato.

Per poter accedere al sito si dovrà essere registrati. Devono esistere due tipi di utenti: amministratore e utente registrato. Gli utenti non registrati potranno accedere al sito ma ne vedranno solamente una minima parte.

Ogni utente registrato potrà aggiungere nuovi esercizi o nuove domande da poter utilizzare nella generazione di un test. L’utente, al momento della generazione, potrà decidere se attingere dai propri esercizi oppure anche da esercizi di altri utenti.

Gli esercizi o le domande aggiunte dovranno avere come proprietà la materia, la difficoltà, la durata stimata, la domanda vera e propria e la soluzione.

Dovrà esistere un modulo di ricerca avanzata per cercare esercizi o domande, sfruttando le loro proprietà.
